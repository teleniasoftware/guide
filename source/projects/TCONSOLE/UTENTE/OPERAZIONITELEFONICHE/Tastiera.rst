===============
Tastiera del PC
===============

In TConsole la tastiera del PC viene utilizzata come la tastiera di un terminale telefonico, modificando alcuni dei suoi comportamenti standard. Nella figura seguente sono evidenziati i tasti (e loro combinazioni) associati ad una qualche funzionalità dell’applicazione.

.. image:: /images/TCONSOLE/UTENTE/OPERAZIONITELEFONICHE/tastiera.png

.. important:: I tasti caratteristici per l’utilizzo del Posto Operatore TConsole sono quelli colorati.

Con esclusione dei tasti colorati di fucsia, che sono tasti singoli, gli altri sono ottenuti mediante le seguenti combinazioni:

- con il tasto *Shift* (rosso)
- con il tasto *Ctrl* (giallo)
- con il tasto *Alt* (azzurro)
- con i tasti *Ctrl* e *Alt* (verde)
- con i tasti *Ctrl* e *Shift* (arancio)

Ad es. il tasto *F4*, che è colorato di fucsia, rosso, giallo e arancio, assume una qualche funzionalità se premuto:

- singolarmente (fucsia)
- con il tasto *Shift* (rosso)
- con il tasto *Ctrl* (giallo)
- con i tasti *Ctrl* e *Shift* (arancio)

mentre se premuto con il tasto *Alt* (azzurro) oppure con i tasti *Ctrl* e *Alt* (verde) non assume alcuna funzionalità TConsole.

Utilizzo del tastierino numerico
================================

L’utilizzo del tastierino numerico all’interno di TConsole consente di svolgere le funzioni telefoniche principali. Di seguito le funzionalità dei tasti del tastierino numerico:

- **Tasti numerici da [0] a [9]**: utilizzati per la composizione del numero al pari della tastiera numerica del telefono
- **Tasto [/]**: su TConsole Nortel esegue la sola esclusione chiamante. Su TConsole SIP SNOM oltre a eseguire l’esclusione del chiamante, nella fase di trasferimento della chiamata consente, con pressioni successive, la funzionalità di altalena tra chiamante e chiamato
- **Tasto [*]**: solo nella manovra di trasferimento di chiamata, consente di rilasciare il numero chiamato. Utile nel caso di trasferta con consultazione nel caso in cui il chiamato non risponda e l’operatore voglia tornare sul chiamante. Consente anche, in fase di digitazione di un numero da chiamare, di eliminare quanto finora digitato([1]_) in modo da poter effettuare una nuova digitazione
- **Tasto [-]**: mette in attesa la chiamata
- **Tasto [+]**: risponde a una chiamata in ring o riprende una chiamata in attesa. Nel caso di più chiamate in ring risponde alla chiamata da più tempo in coda
- **Tasto [Invio]**: nel caso di una singola chiamata attiva (ad es. una chiamata risposta in ingresso) esegue il rilascio (riaggancio) della chiamata. Nella manovra di trasferimento di chiamata esegue l’unione tra chiamante e chiamato
- **Tasto [.]** (punto): utilizzato solo in TConsole in modalità SIP SNOM. Comunica la terminazione del numero digitato e avvia la chiamata

Tabella riepilogativa ordinata per categoria
============================================

Di seguito vengono riportati tutti i tasti (e loro combinazioni) mediante i quali è possibile attivare una qualche funzionalità dell’applicazione TConsole.

Tabella riepilogativa ordinata per tasto
========================================

Tabella riassuntiva utilizzo della tastiera
===========================================

.. spostato in configurazione/TConsole.ini

    Parametrizzazione dei Tasti Funzione
    ====================================

.. rubric:: Note

.. [1] in questo caso viene eliminato l'intero numero che è stato inserito fino a questo momento: ad es. in caso di errata digitazione dell'ultima cifra del numero NON è possibile annullare solo l'inserimento dell'ultima cifra, ma il numero andrà inserito interamente